Дуже діяло ся при креницкій православній парохіі в пятницю, 28. липця.
Того дня креницкы парохіяне, як што рік, празднували памят покровителя свойой церкви, св. Владиміра Великого. 
Найперше одслужено Службу Божу, в якій участвовали і чысленны гості. 
На конец Божественной Літурґіі владыка Паісий вручыл пану Петрови Трохановскому почестну грамоту з нагоды 70. річниці його уродин. 
По літурґіі вшыткы присутны были запрошены на полуденок, але не лем. 
А не лем прото, же того рока для гости была прирыхтувана іщы артистична част.
Молодіжний ансамбль Руской Бурсы в Ґорлицях «Терочка» вказал ся на креницкым кєрмешу, але з кус іншым як все репертуаром. 
З нагоды 70. річниці Акциі Вісла ведучий ансамблю, Андрий Трохановскій, рішыл запрезентувати проґрам звязаний як раз з том темом. 
Молодіж чытала выбраны урывкы споминів старшых люди, котры в 1947 році были брутальні выгнаны зо своіх рідных земель. 
В часі чытаня капеля тихо прыгрывала настройовы мельодиі. 
Презентация споминів переплітувана была патріотичныма піснями, нп. "Лемковино, Лемковино!" ци "Тяжко жыти на чужыні". 
Выступ ввюл присутных в атмосферу задуманя, дозволил вернути думками до тамтых часів. 
На конец молодіж уж без акомпаніяменту заспівала пісню «Горы нашы», а пак Андрий Трохановскій подякувал особам, котры згодили ся оповісти свою-нашу долю: п. Параскєві Бреян, п. Мариі Цюрик, п. Анні Косовскій, п. Мариі Гончарик, п. Анні Горбаль, п. Мариі Ґрыч, п. Меланіі Клинковскій, п. Петрови Бубернакови. 
Терочка перший раз запрезентувала такій репертуар. 
Перший, але не остатній. 
Уж неодолга, бо 4. серпня, на Лемківскій Ватрі на Чужыні ансамбль зас выступит з такым проґрамом. 
Зато, хто лем має можливіст і охоту, запрашаме!
Тырват рекрутация до ІІІ едициі Змагань Автентичных Музыків. 
Зголосити можут ся солисты співакы та інструменталисты, інструментальны або співочо-інструментальны ансамблі, співочы ґрупы, аж і гуляючы пары зо свойом капельом, котры выконуют корінну музыку або інтерпретуют традицийний репертуар. 
Треті Змаганя Автентичных Музыків будут проходити од 31. серпня до 3. вересня т.р. 
Місцьом выступів буде сідиба єдной з найважнійшых музычных інституций на Західнім Помори.
Ікона сучасной культуры Фільгармонія в Щеціні.
Ікона выполнит ся богатством нематерияльной спадковины.
Даст нагоду стрітити ся з традицийном музычном культуром. 
Фільгармонія стала ся плятформом ци місцьом, аж і святиньом, отвертом для народной культуры.
Культура, котром долгыма роками погорджувано, яку вызнавано за низку культуру, што єст недосконалым і непрецизийным понятьом, жебы не повісти недобрым.
Боґдан Матлавскій, ведучий жырі Змагань Автентичных Музыків. 
Отвертіст форм фестівалю спричынила, же денекотры презентациі, якы до той поры проходили, шокували, інчы давали доказ тому, же вшытко єст на добрій дорозі продолжат. 
Змаганя то конфронтация і стрічы творців народной музыкы, якы берут з ріжных джерел: од реконструкциі через фольк, джез аж по експериментальну музыку. 
Зголосити можут ся так аматоры, як і професийны музыкы. 
Трафило ся уж, же спільне музыкуваня по офіцийных переслуханях ци вчас фестівальовых варштатів зродило новы проєкты. 
Найбарже любит ся мі в Змаганях Автентичных Музыків тота отверта формула. 
Гев каждий може выграти нагороду як лем ма інтересуючу думку, знат заспівати свою ноту на свій спосіб. 
Найважнійше, же глядаме особливости, артистів, котры мают штоси до повіджыня і знают тото зробити арґументує Кжыштоф Требуня-Тутка, член жырі. 
Попередні едициі згромадили на сцені Фільгармоніі більше як 300 выконавців репрезентуючых мало не вшыткы обшыри Польщы. 
Змаганя проходят в штырьох музычных катеґориях, а од того рока участ в конкурсі можут взяти танцювальны пары зо свойом капельом. 
В каждій катеґориі передає ся нагороду, а іх загальна сума то 25 тис. зл. 
Участ зголошувати мож іщы лем до 21. липця т.р., выполняючы простий формуляр.
Выграны запрезентуют ся 3. вересня вчас фіналового концерту в золотій симфонічній сали Фільгармоніі в Щеціні. 
Фот. Анджеля Ґабер + Тріо вчас минулорічных переслухань. 
Артистка мат в своім репертуарі так авторскы композициі, як і народны співанкы, в тым руснацкы. 

Вечерньом презентацийом кроів і одкрытьом малярскых выстав зачал ся дня 29. червця 2017 р. в Осієку (Хорвация) XIV Світовий Конґрес Русинів. 
Офіцияльны засіданя зачали ся днес (30.06.2017) о 10.00 год., коли од імене орґанізаторів і ґаздів – Дружства "Руснак", голос забрал Мійо Шайтош, одкрываючы першу част пленарного засіданя конґресу. 
По выступлінях запрошеных гости др Штефан Лявинец, шеф Світовой Рады Русинів, одчытаньом лявдациі прикликал Наталию Гнатко, русиньску активістку і педаґоґа, котрій была вручена Премія ім. Василя Турока-Гетеша.
Лавреатка нагороды зо зворушыньом подякувала за тоту чест. 
Попри Світовым Конґресі Русинів, котрий перший раз в своій істориі одбыват ся в Хорвациі, засідат тіж Світовий Форум Русиньской Молодежы. 
В пляні конґресу, окрем пленарных засідань, находят ся стрічы конґресовых комісий (за культуру, освіту, історию, економічну і інформацийну, статутову), культурний проґрам, стріча літератів і ін. 
Делеґаты і гості XIV Світового Конґресу Русинів будут пребывати в Осієку до неділі (2.07.2017), коли заплянуваны сут послідні пункты стрічы.

Осередок Промоциі і Культуры в Ченстохові "Gaude Mater" презентує выняткову выставу артисты фотоґрафа Кжыштофа Пєжґальского. 
Експозиция вказує дві окремы сериі. 
Юрайскє село єст репортажом і документом о реґіоні. 
Складат ся з 35. знимок, якы были выбраны з більше як тисяча зробленых протягомпарунадцетьох років. 
Колекция єст етноґрафічным записом жытя ґаздів прожываючых на обшыри ґмін Янів, Нєґова, Ольштын та Пжырів і вказує найбарже традицийний вид села, котрий штораз скорше заникат. 
Сліды то портретовий запис Лемків і Поляків, істория і жытя котрых сплели ся зо собом з огляду на примусовы выселіня з років 1945-1947. 
Серия обнимат 30 фотоґрафій з описами жытя даных осіб. 
Записаны істориі жытелів Лемковины были зобраны авторомв 2014 році. 
Част з них то Лемкы, а част тоПолякы, котры замешкали в хыжах выгнаных люди.
Проєкт тот был выріжнений в конкурсі "Чловек понад границями" о нагороду ім. Павла Стжелецкого орґанізуваным Музейом Еміґрациі в Ґдыни в 2015 році. 
Был він тіж опубликуваний наінтернетовым портали National Geographic Traveler. 
Обі вказаны темы, хоц так ріжны, лучыт особливий климат знимок, почутя затриманя в кадрі того, што минят, што ся кінчыт, а схоснувана чорно-біла фотоґрафічна техніка додає глубины переказу зобразуваного змісту. 
Кжыштоф Пєжґальскі єст по професиі біолоґом. 
Занимат ся репортажовом, документальном і природничом фотоґрафійом.  
Єст автором вельох індивідуальных выстав о породожничо-етноґрафічных темах. 
Документувал пастырскы культуры Монґолів, Евенків, Кірґізів, андийскых Індиян, весільны обряды Гуцулів ци обряды в селах-твердинях на Кавказі. 
Вернісаж выставы в осередку "Gaude Mater" проходил 7. липця т.р.

Співучі двері, сивий явір... - 80. річниця смерти Богдана Ігоря Антонича 
Сын священника, кровний Волошыновича Антонич народил ся 5. жолтня 1909 рока в середньолемківскым селі Новиця. 
Його вітцьом был грекокатолицкій священник новичаньскій парох, о. Василь Антонич, якій своє перше назвиско Кіт змінил перед народинами єдиного сына.
Мамом Антонича была Ольга Волошынович, рідна сестра Александра Волошыновича  выдатного русиньского політика, приятеля Адольфа Добряньского. 
Свою початкову освіту молодий Антонич отримал од приватной учытелькы. 
Дальше в 1920 році родиче послали го на наукы до саноцкой ґімназиі, котру завершыл в 1928 році. 
Як писали односно Санока М. Ільницкій, а тіж М. Кудлик, на тамтот час была то єдина ґімназия (руска бурса) на Лемковині, в якій вчено заєдно украіньского языка. 
В 1919 році в результаті діяльности уйка Антонича Александра Волошыновича, якій стоял за зъєднаньом Лемковины, Пряшівской Руси і Підкарпатской Руси, русиньскы активісты з Лемковины были примушены перенести ся до Чехословациі. 
За русиньскым лідером пішла там рівнож родина Антоничів з десятрічным сыном Богданом. 
Антоничы на деякій час хотіли ся схоронити перед польском пацифікацийом Лемковины, яка проходила в наслідстві подій повязаных з істнуваньом Руской Народной Республикы Лемків. 
Од половины 1920 рока родиче Антонича прожывали в селі Бортятин (Львівщына), де його отец Василь был назначений місцевым парохом. 
В 1928 році поступил Богдан Ігор Антонич на Львівскій Університет, обравшы свойом специяльністю славяньску філолоґію. 
Диплом єднако отримал по завершыню студий в обшыри польской філолоґіі. 
Вчас студиюваня Антонич шырше влучыл ся в громадскє, культурне жытя Львова.
Як споминали особы, з котрыма студиювал, іщы вчас львівского періоду не бесідувал він чысто по украіньскы, лем дакус інакше, твердо, значыт підсвідомі нашмарял собі лемківскій язык. 
Богдан Ігор был членом Науковой Секциі Товариства Прихыльників Освіты. 
Товды тіж зачал студиювати нюансы украіньского языка, вчытуючы ся не лем в словникы, ґраматикы, ци підручникы, але і в творы поетів Радяньской Украіны. 
Як дальше зазначал М. Ільницкій, Антонич не приєднал ся до ниякого з політичных кругів товдышньой інтеліґениці. 
Сам поета писал: Я не мандолініст ніякого гурта. 
Не вистукую верблів на барабані деревяного патосу. 
Перший свій верш поета опубликувал в 1931 році в журналі "Вогні".
Дальше своі творы поміщал в вельох періодичных выданях. 
Найвекше узнаня Антонич придбал сой вдякы збіркам "Привітання життя" (1931), в котрій поета лем дітхнул лемківского духа, як тіж "Три перстені" (1934), яка явила ся богатством образів краю дітиньства, значыт Лемковины. 
Доднес літературна критика свідчыт, што штырі його елеґіі разом творят єдно з його найвыдатнійшых поетичных досягнінь. 
Богдан Ігор Антонич предовшыткым в реченых елеґіях запер і отворил свою лемківскіст, яка дозволила му вынести ся на вершыны літературного кумшту.
Антонич одышол на 28. році жытя, 6. липця 1937 рока, як жертва ріжных хворот, з якыма товдышня медицина не знала сой порадити. 
По смерти памят про выдатного творцю не была плекана, такой невыгідна з огляду на офіцийну цензуру зо страны УСРР, яка Антонича мала за аполітичного поету-містика. 
Творы Антонича перший раз вертают до соспільного дискурсу в 60. роках ХХ ст. 
Єднако про Антонича украіньска літературна інтеліґенция писала, што відкрив нові, незвідані досі українськими поетами сфери поезії. 
Вершы Богдана Ігоря Антонича протягом років были печатаны предовшыткым в украіньскым языку. 
В 2009 році Стоваришыня Лемків напечатало збірку "Зелена Євангелия" в ориґінальным, украіньскым языку та лемківскых тлумачынях зрыхтуваных Петром Трохановскым. 
Выданя можна придбати гев.

В надходячу неділю, 30. липця в Явірках на Шляхтівскій Руси в рамках упамятнінь 70. річниці акциі Вісла буде проходил концерт. 
В надходячу неділю буде проходил концерт.
В рамках упамятнінь 70. річниці акциі Вісла.
Цілю єст удокументувати музычну культуру Русинів зо Спиша, польско-словацкого погранича. 
Першы інформациі о проєкті принесли сме гев. 
На концерті запрезентуют ся русиньскій ансамбль Барвінок з Камюнкы, Майдан з Литмановыта Яворцанє з Явірок. 
Проєкт "Музыка без границ" рушыл на яр того рока. 
Першым його етапом были тереновы досліджыня  ведены координаторком проєкту.
Награня, бесіды, знимкы, збераня материялів до аналізы.
Повело ся нам стрітити з інтересуючыма людми по обох странах границі реляцийонує заанґажувана в проєкт Аґнєшка Стопка, русиньскы предкы котрой походят з Чорной Воды.
Бесідували сме з найстаршыма жытелями Великого Липника, Камюнкы.
Бесидували сме з  обдареном пречудовым голосом 87-літньом Ольгом Зимовом.
Литманова то місце де поляновы співанкы называны сут майдановыма.
Бесідували сме з представниками фольклору Пєнін.
93-літній Базилі Гнадкович, Русин з Явірок, якій тепер жыє в Освєнцімі, далвельо інтересуючого музычного материялу до досліджынь. 
Інспіруючы інтервю переведено з родином Стопків, Анном Венґлярчык та Геленом Лазарчык, дівками Карпяків, корінных жытелів Білой Воды продолжат Аґнєшка Стопка. 
На початку мая місцьом музычнойінтеґрациі і гляданя спільного репертуару быластара хыжа в Чорній Воді. 
Пєніньскы ґуралі слухали награнь зо Словациі та співаня Базилі Гнадковича і мали за задачу іх розпознати. 
Пару нот повело ся зідентифікувати і найти іх одповідникы по обох странах границі. 
В другій половині червцяя продолжано діяня проєкту.24. 
червцяя разом зґуралями з польской страны поіхали сме до нашых камаратів ґуралів зо Словациі 
Оповідат ініцияторка проєкту.
Во вшыткых селах, де сме были, принимано нас в милій, приємній атмосфері, всядиль нас частувано. 
Музыка підносила вшыткых на духу, зміцняла реляциі понад границями. 
Симпатичні зачудувалнас Анджей Дзєдзіна-Вівер, котрий вчас каждой слідуючой візиты в черговых місцевостях, окрем співаня, на біжучо творил вершы оддзеркаляючы поетичнийхарактер тых стріч.
В Литманові перший раз од долшого часу специяльні на тоту нагоду зобрала ся ґрупа знамениті співаючых хлопів, гармонійні зграны, сильны голосы і вельоголосовы співы котрыхдобияли ся ехом по поляні (майдані). 
Сердечні дякуєме нашым партнерам ґуралям і Русинам з обох боків границі за участ в добрій справі і жычливе принятя. 
Тепер лем ждати аж 30. липця в Явірках запрезентуют на сцені результатытой стрічы тішыт ся координаторка. 
Спілорґанізаторами недільного концерту сут Містецкій Осередок Культуры в Щавници та парохія в Щавници. 
Выступы попереджены будут Службом Божом.
Малый Прінц
Пребачте діти, же книжку тоту я присвятил дорослому. 
Мам ґу тому барз важну причыну: тот дорослий є моім найліпшым на світі приятельом. 
Єст і друга причына: тот дорослий поняти може вшытко, аж і дітячы книжкы. 
Мам тіж третю причыну: тот дорослий перебыват во Франциі, де терпит голод і холод. 
Треба го потішыти.
Єсли тоты причыны не старчают – годен єм присвятити книжочку дітині, яком колиси был мій дорослий приятель. 
Вшыткы бо дорослы найперше были дітми. 
Лем малокотрий з них о тым памятат. 
Зміням прото мою дедыкацию.
Был малым хлопчыком.
Кєд я мал шіст років, взрил єм в книжці о пралісах чудовий образок. 
Книжка мала наголовок Правдивы оповіданя.
Oбразок представлял гада давителя, ґылтаючого дикє звіря. 
Адде копія того рысунку.
В книжці было написане.
Гад давитель ґылтат свою жертву в цілости.
По тым ся нияк не може рушати, тай спит піл рока, покля не стравит ідла.
Рысунок нумер єден. 
Він так выглядал.
Вказал єм моє майстерне діло дорослым і звідал, ци ся го барз боят.
Чом бысме ся мали бояти капелюха? 
Одповіли они.
В тот спосіб.
Маючы шіст років, зохабил єм прекрасну малярску карєру. 
Дорослы сами ниґда нич не зрозуміют.
А діти барз мучыт необхiдніст поясняня заєдно вшыткого.
